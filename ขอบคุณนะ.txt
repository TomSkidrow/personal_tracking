ขอบคุณนะโหน่ง ที่ทำให้พี่ได้หัวเราะไปกับ มุขของคณะ แม็ค(ตัวเปิด) โหน่ง(ตัวชง) บอส(ตัวตบ) แล้วพี่กะนาดได้แต่ยิ้ม หัวเราะบ้าง ปนกะเบื่อๆ กับมุขแป๊ก กลุ่ม The NE2 Man (ADHOC) เรา Drive งาน ด้วย Emotion ทำให้ ใครๆก็เชียร์เรา ชอบเวลาเราทำงาน
ซึ่งมันเป็นการทำงานที่ดีที่สุดในความทรงจำของพี่เลย พี่สนุกมากในทุกๆเวลาที่เราทำงานในกลุ่มนี้
ขอโทษนะที่ชอบไปแกล้งกอดให้ โหน่ง จั๊กจี๋ , แข่งทักษะนักประดิษฐ์ เขียน python ก็ไม่เป็นกัน ยางจะไปแข่งกะเขาอีก 5555 เสร็จแล้วยังพาไปข้าวสาร เมาจนสว่าง แต่เราก็หัวเราะกันอย่างเดียว ทั้งๆที่หลงทางกลับบ้าน
ขอบคุณมากที่ให้ความรู้การเขียนโปรแกรม แลกเปลี่ยนประสบการณ์การใช้ชีวิต (โหน่งเล่าชีวิตตัวเองภายใน 30 นาที) โหน่งเจ๋งมากเลย ในการ Storytelling
ขอบคุณจารย์โหน่ง (Sweetalert) , ขอบคุณที่เล่น โดมิโน่ กะ หลานพราว (จั๊วๆ สีเหลือง Yellow) ขอบคุณที่ซัด Alcohol จนเกลี้ยง พี่สบายตับเบย
โหน่งคือโปรแกรมเมอร์คู่ใจของพี่ ปั่นงานด่วนๆด้วยกัน โปรแกรมลงเวลาทำงานช่วงโควิด & โปรแกรม Safety Check ที่ยังมีคนใช้งานมากมายและช่วยการทำงานให้กับผู้ใช้งาน ตามหน้าที่ของพวกเรา
พี่ได้คุยกะแม่โหน่ง พี่ได้บอกกะแม่โหน่งไปว่า "คนอ้วนตั้งเยอะแยะ คนทำงานหนักก็ตั้งมาก สูบบุหรี่ กินเหล้าเบียร์ ก็กินกันทั้งนั้น ทำไมมาเอาน้องพี่ไปไวนัก ยังไม่ได้ส่งเสริมกันเลยทำไมเป็นแบบนี้ พี่รับไม่ได้"
โหน่งน้องรัก เดินทางล่วงหน้าไปก่อนนะ วันนึงเราคงได้พบกันใหม่ 
ปล. ฝาก ปน. อย่างที่พี่เคยบอกนะ ว่า ไม่ต้องพยายามลืม โหน่ง เพราะเมื่อเวลามันผ่านไป สักวันเราจะลืมเรื่องราวบางอย่างของโหน่งเอง กลิ่นของโหน่ง ความรู้สึก สัมผัส เหตุการณ์ต่างๆ และในบางคราวเราจะนึกถึงโหน่ง ในเรื่องใดๆ
เราจะมีความสุข หัวเราะ ปนคราบน้ำตา แต่มันจะมีความสุข สุขมากๆด้วย มันคือความทรงจำที่ดีมากๆ ความสวยงามที่น้องได้เจอกัน รักกัน ใช้ชีวิตร่วมกัน และจากกัน
ฝากให้กำลังใจคนอื่นต่อๆไปด้วยน้า